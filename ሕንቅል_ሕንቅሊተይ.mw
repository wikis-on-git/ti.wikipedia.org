'''ሕንቅል ሕንቅሊተይ''' እዚ ሕንቅል ሕንቅሊተይ ዝጸንሐ ያታ ኢዩ። ንሕና ዓበይቲ ብነኣሽቱና ተጻዊትናሉ። ናብ ደቅና ከነሕልፎ ከኣ [[ሓላፍነት]]ና ኢዩ። ብዙሕ ዝተረስዐ ስለ ዘሎ፡ ዝዘከርኩምዎ ኵሉ ነዚ መርበብ እንተለኣኽኩምሉ ንዅሉና ዓቢ ሓገዝ ኢዩ።

- '''ሕንቅል ሕንቅሊተይ'''
- ሰሰናቢተይ
- ንእሽቶ ጽልቓ ኣብ ጎቦ ጠቢቓ ፍለጠለይ።

- ኣይፈልጣን'የ።

- በል ኣድርረኒ፡
- ብምንታይ፧ 

- ብገዓት ጠስሚ
- ተደረር።

- እዝኒ ኢያ።

1. ዓይኒ ከለዋ ዘይትርኢ።

2. እዝኒ ከለዋ ዘይትሰምዕ።

3. ክይድ ውዒላ ገዛ ዘይትኣቱ።

4. ብቐትሪ ትቕንጠጥ ብለይቲ  ትስለም።

5. ኣቦይ ዝሃቡኒ መንበር፡ ወዲቓ ዘይትስበር፡ ሞይታ ዘይትቕበር።

6. ንግሆ በርባዕተ፡ ቀትሪ ብኽልተ፡ ምሸት ብሰለስተ ዚኸይድ።

7. ንዅሉ እትኸድን ገረብ።

8. ኣብ ውሽጢ በዓቲ ለይለይ ትብል።

9. ዝሃብካያ እትበልዕ፡ ማይ እንተስተኻያ እትመውት።

10. ካብ 12 ኣዋርሕ እታ ዝነውሐት።

11. ምሳይ ኪኸይድ ዚውዕል ግን ምሳይ ገዛ ዘይኣቱ።

12. ዝያዳ እንተ ወሰድካላ ዝያዳ እትዓቢ።

14. ደድሕሪ እንስሳ ዚኸይድ።

15. ብዙሕ ግዜ ዚወድቕ ግን ዘይትንስእ።

16. ዝያዳ ትህባ ዝያዳ ትጠሚ፡ በሊዓ ምስ ወደአት ከኣ ትመውት።

17. መግቢ ዝመልአት ንእስቶ ገዛ፡ ረቂቕ መንደቓ፡ ናሕሲ ይኹን ማዕጾ ዘይብላ።

18. ክሳድ ዘሎዋ ግን ርእሲ ዘይብላ።

19. ንዅሉ ዚርእያ ነንሕድሕደን ግን ዘይረኣኣያ።

20. ምእንቲ ክትሪኦ ክትዕመት ዘሎካ።

21. ኣስናን ዘሎዎ ግን ኪነክስ ወይ ኪሕይኽ ዘይክእል።

22. ዝጠወኻ ኣንተጠወኻ ንቕድሚት ጥራይ ዚርኢ።

23. ንታሕቲ ገጹ ዚፈስስ ግን ነፍንጫ ዜርክባ።

24. ስዲ ከይተበሃልካ መልሓስካ ከተውጽኣሉ እትኽእል።

25. ኵሉ ዚሰምዕ ግን ዋላ ሓንቲ ዘይብል።

26. ከተዕርፍ ከለኻ ዚሰርሕ፡ ክትሰርሕ ከለካ ዜዕርፍ።
