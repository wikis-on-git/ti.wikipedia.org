{{መዋቕር-ኩባንያ}}
{{ውድብ ሓበሬታ
|ሽም = ጉግል ሓ.ዝ.ኩ (Google LLC)
|ኣርማ = Google 2015 logo.svg
|መጠን_ኣርማ = 200px
|ምስሊ = Googleplex HQ (cropped).jpg
|መጠን_ምስሊ = 250px
|እግሪ_ምስሊ = ናይ ጉግል ዋና መኣዘዚ ቦታ፣ ጉግልፕለክስ
|ዓይነት = ህዝባዊ
|ኢንዱስትሪ = [[ኢንተርነት]]<br />[[ሶፍትዌር]]<br />[[ሃርድዌር]]<br />[[ተክኖሎጂ]]
|መሰረት = 4 መስከረም 1998
|መስራትቲ = [[ላሪ ፐይጅ]]ን [[ሰርጊ ብሪን]]ን
|ውድብ_ቦታ = {{flagicon|ኣመሪካ}} [[ማውንቴን ቪው]]፣ [[ካሊፎርንያ]]፣ [[ኣመሪካ]]
|ኣርእስቲ_መራሒ1 = ዋና ሓለቓ
|ሽም_መራሒ1 = [[ሹንዳር ፒቸይ]] (ዋና ስራሕ ፈጻሚ)
|ናይ_ኣገልግሎት_ዞባ = [[ዓለም|ዓለምለኻዊ]]
|ምህርታት = [[ናይ ጉግል ምህርታት ዝርዝር]]
|እቶት = 66,001,000,000 [[ዶላር ኣመሪካ]]
|ሰራሕተኛታት = 114,096
|መርበብ_ሓበሬታ = [https://www.google.com/ www.google.com]
}}

'''ጉግል ሓ.ዝ.ኩ''' (ሓላፍነቱ ዝተወሰነ ኩባንያ) (ብ[[እንግሊዝኛ]]፦ Google LLC)፣ ናይ [[ኣመሪካ]] ሕብረ-ሃገራዊ [[ኣልፋበት (ዋኒን)|ኣልፋበት]] ዋና ህዝባዊ ኩባንያ እዩ። ናይ ንሱ ምውሕላል ካብ [[ኢንተርነት]]፣ [[ሶፍትዌር]]፣ ኤለክትሮናውያን መሳርሒታትን ካልኦት ሽጅአኬ ተክኖሎጂታትን ዝተራኪቦም ምህርታትን ኣገልግሎታትን እዩ። ናይ ጉግል ዋና ምህርቲ ተመሳሳሊ ስም ዘሎ ናይ ኢንተርነት ትሕዝቶ መድለይ ማሺን እዩ፣ ምንም እንቋዕ ከም [[ጉግል ድራይቭ]] (Google Drive) ናይ ቤት-ጽሕፈት ኣቕሑ ናውቲ፣ ኢሜይል [[ጂሜይል]] (Gmail) ተባሂሉ፣ [[ጉግል ካርታታት]] (Google Maps)፣ [[ጉግል ኤርዝ]] (Google Earth)፣ ናይ [[ዩቱብ]] (YouTube) ቪድዮታት መርበብ ሓበሬታ ድማ ከም [[ጉግል መጻሕፍቲ]] (Google Books)፣ [[ጉግል ዜና]]ን (Google News) [[ጉግል ትርጉም]]ን (Google Translate) ከም ካልኦት ምህርታትን ኣገልግሎታትን ዝህብ እንተኾነ'ውን።

== ታሪኽ ==
[[ፋይል:Google page brin.jpg|thumb|ላሪ ፐይጅን ሰርጊ ብሪንን፣ ናይ ጉግል መስራትቲ፣ ኣብ መስከረም 2003።]]

ጉግል ኣብ 1998 ብላሪ ፐይጅን ሰርጊ ብሪን ዝተባህሉ ሰባት’ዩ ተመሰሪቱ። እዞም ክልተ መንእሰያት ኣብ ስታንድፎርድ ዩንቨርሲቲይ ተመሃሮ ፒኤችዲ ዲግሪ እንከለዉ’ዮም መስሪቶሞ። ላሪ ፐይጅን ሰርጊ ብሪን 14% እዚ ትካል ክውንኑ እንከለዉ፡ 56% ድማ ብ(ስቶክ ሆልደርስ)’ዩ ዝውነን።

ጉግል ኣብ 4 መስከረም 1998 ናብ ናይ ውልቂ ትካል ተሰጋገረ። ኣብ 19 ነሓሰ 2004፣ ናብ ላዕለዋይ ቤት ጽሕፈቱ ‘ካሊፎርንያ’ ዝገዓዘ ጉግል፣ ንፈለማ እዋን ናብ ህዝቢ ዝቐርብ፦ “ጉግል ፕለክስ” ዝብል ስም ተዋህቦ። ኣብ ነሓሰ 2015፣ ጉግል ነቲ ዝተፈላለየ ድሌታት ዘለዎ መደባቱ፣ ኣብ ሓደ ጠርኒፉ መደባቱ ከምዘተዓራሪ ንህዝቢ ኣፍለጠ።

ካብ ዝጠራነፍ ኣትሒዙ ቅልጡፍ ዕብየት ዘርኣየ ጉግል፣ ብሓንሳዕ’ዩ ዝተፈላለዩ መደባት ኣቕሪቡ። ዝተፈላለዩ ነገራት ደሊኻ ኣብ ጉግል ኣቲኻ ምርካብ፣ ንስራሕ ዘድልዪ ነገራት ኣገልግሎት ምሃብ፣ ፍርያት ጉግል ከም ወረቃቕቲ፣ ኢሜይል፣ ምስራዕ ምትዕርራይ መደባት፣ ማሕበራዊ መራኸቢ መስመራት፣ ብጽሑፍን ብቪዲዮን መልእኽቲ ምስዳድ፣ ቋንቋ ምቕያር፣ ካርታ ሃገራት ምሕባር፣ ዝተፈላለዩ ጽሑፋትን ኣገልግሎታትን የዳሉ።

ካብዚ ቀጺሉ ጉግል ኣብ ሞባይል ኣንድሮይድ፣ ጉግል ክሮም ዌብ ብሮውሰር፣ ክሮም ኦስን ኣብ ሞባይል ዝሰርሑ ዝተፈላለዩ ሶፍትዌራትን ኣተኣታትዩ’ዩ።

ጉግል ካብ 2010 ኣትሒዙ ክሳብ 2015 ዝተፈላለዩ ንብረት እዩ ኣፍሪዩ። እዚ ትካል ምስ ዝተፈላለየ ኤለክትሮኒካዊ ነገራት ዘፍርያ ትካላት ብምሕባር፡ ከም ሞባይልን መጉልሒ ድምጽን ኣብ ጥቅምቲ 2016 ኣቕሪቡ። ጉግል፣ ብተወሳኺ እቲ ቀንዲ ተሰካሚ ኢንተርነት ክኸውን ክኢሉ’ዩ።

ጉግል፣ ዩቱብን ብሎገርን ዝርከብዎ ኣብ ዓለም ካብቶም ዝያዳ ተጠቀምቲ ዘለዉዎ መስመራት ኢንተርነት ተባሂሉ ተጠቒሱ’ዩ። እዚ ትካል ምስቶም ፍሉጣትን ክቡራትን ትካላት ዓለምና’ዩ ዝስራዕ። እዚ ከምዚ ኢሉ እንከሎ ግን፣ ኣብ ውልቃዊ ጉዳያት፣ ምውጋድ ቀረጽ፣ ዘይእመን ሜማ ወይ ሰንሰር ኣብ ዝኣመሰሉ ክስታትን ኣገደስቲ ነቐፌታትን ይቐርቦ እዩ።

ዕላማ ጉግል፦ “ኣብ ዓለም ዘሎ ሓበሬታታት ብምዕራይ፣ ንኩሉ ብማዕረ ንኽበጽሕን ጠቓሚ ክኸውንን” ዝብል እዩ።
