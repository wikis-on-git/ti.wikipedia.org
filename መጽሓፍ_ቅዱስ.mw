[[File:መጽሓፍ ቅዱስ.jpg|thumb|250px|right|''መጽሓፍ ቅዱስ'']]
መጽሓፍ ቅዱስ ብእኩባት ቀንዲ ሃይማኖታዊ ጽሑፋት ናይ እምነት ኣይሁዳውያንን ክርስትናን ዝቖመት እያ። ኣብ ታሪኽ መጽሓፍ ቅዱስ እታ ቀዳመይቲ ዝበዝሐት ዝተሸጠት መጽሓፍ እያ።

ትሕዝቶን መስርዕን መጽሓፍ ቅዱስ ኣብ መንጎ ሃይማኖታት ዝተፈላለየ ስለ ዝኾነ፥ ሓንቲ መጽሓፍ ቅዱስ ጥራይ የላን። ታናኽ ([http://en.wikipedia.org/wiki/Tanakh tanakh])፥ መጽሓፍ ቅዱስ ናይቶም ቀንዲ ኣይሁዳውያን ኣብ 24 መጽሓፍቲ ትምቀል። ሳምራውያን ዝበሃሉ ውሑዳት ክፋል ኣይሁድ ግና 5 መጽሓፍቲ ጥራይ ኣለዎም። እትን 24 ጽሑፋት ኣይሁዳውያን ኣብ 39 መጽሓፍቲ ተመቒለን ንናይ ክርስትያን ብሉይ ኪዳን የቑማ። ቁጽሪ ምሉእ ጽሕፋት ናይ ክርስትና መጽሓፍ ቅዱስ፥ ካብ 66 መጽሓፍቲ ናይ ወንጌላውያን፥ ክሳዕ 81 መጽሓፍቲ ናይ ኢትዮጵያ ኦርቶዶክስ ተዋሃዶ ቤተ ክርስትያን ይፈላለ።

መጽሓፍ ኣይሁድ ታናኽ፥ ኣብ ሰለስተ ክፋላት ትምቀል። (1) ሃሙሽተ መጽሓፍቲ ሕጊ ([http://en.wikipedia.org/wiki/Torah torah])፥ መጀመርታ ታሪኽ እስራኤላውያንን ሕጎምን፥ ኪዳን ምስ ኣምላኽ እስራኤልን ይሕዛ። (2) [http://en.wikipedia.org/wiki/Nevi%27im ''Nevi'im''] (ነብያት) ናይ ጥንቲ ታሪኽ እስራኤልን ይሁዳን ስራሕ ነብያትን። (3) [http://en.wikipedia.org/wiki/Ketuvim ''Ketuvim''] (ጽሑፋት) ግጥምታትን ናይ ፍልጠት ጽሑፋትን፥ ክም በዓል መዝሙር ዳዊትን እዮብን።

ናይ ክርስትና መጽሓፍ ቅዱስ ኣብ ክልተ ትምቀል። ቀዳማይ [[ብሉይ ኪዳን]] ኮይኑ 39 መጽሓፍቲ ናይ እብራይስጢ ጽሑፋት ይሕዝ፡ ካልኣይ ከኣ [[ሓድሽ ኪዳን]] ኮይኑ 27 መጽሓፍቲ ከኣ ኣለዎ። ወንጌላት፥ ቀዳሞት ኣርባዕተ መጽሓፍቲ ሓድሽ ኪዳን፥ ብዛዕባ ህይወት ክርስቶስ የዘንትዋ። ንሰን መሰረት እምነት ክርስትና እየን።

ወላ'ኳ መጽሓፍ ቅዱስ ኣይሁድ ኣብ መጽሓፍ ቅዱስ ክርስትና 'ተሃለወ፥ ዝተፈለየ መስርዕ ኣለወን። እቲ ናይ ኣይሁድ ጽሑፍ ብህዝቢ እስራኤል ናብ የሩሳሌምን ናብ ቤት መቕደስን ተመሊሶም ከለዉ ይውዳእ፥ ኣብ ናይ ክርስያን መወዳእታ መስርዕ ግን መጽሓፍ ትንቢት ሚልክያስ እዩ።

ካብቲ ናይ ቀደም ዝተጻሕፈ ናይ ክርስትያን መጽሓፍ ቅዱስ ክሳዕ ሕጂ ዝጸንሐሞ ዝተረኽበ ጽሑፋት፥ ብቛንቃ ግሪኽ ኣብ ራብዓይ ክፍለ ዘበን ዝተጻሕፈ እዩ። ክሳዕ ሕጂ ዝጸንሐ ምሉእ መጽሓፍ ቅዱስ ኣይሁድ ከኣ ብቛንቃ ግሪኽ ዝተቶርጎመ ካብ ራብዓይ ክፍለ ዘበን ኣትሒዙ ዝጸንሐ እዩ። ዝነውሐ ዝጸንሐ ምሉእ ጽሑፍ ክፋል ናይቲ ቀንዲ መጽሓፍ ቅዱስ ኣይሁድ ተባሂሉ ዝሕሰብ፥ ማለት ልክዕ ናይ መጀመርታ ቃላት ዝሓዘ፥ ክሳዕ ፍርቂ ክፍለ ዘመን ይግምገም።

ድሕሪ ምምስራት ክርስትና ብቀዳማይ ክፍለዘበን፥ ኣብተን ቀዳሞት ሰለስተ ክፍለ ዘበናት፥ ሽማግለታት ቤተክርስትያናት ናይ ወንጌል ጽሑፋትን መልእኽትታት ሃዋርያትን ኣኪቦም ነዚ ሕጂ ሓድሽ ኪዳን ተባሂሉ ዝፍለጥ ኣብ መጽሓፍ ቅዱስ ክርስትያናት ኣቖሙ። ብኸምዚ ዝተገልጸ መሰረት ብሉይ ኪዳንን ሓድሽ ኪዳንን ብሓንሳብ መጽሓፍ ቅዱስ ይበሃላ። ኣብ መንጎ ዝተፈላለዩ ክርስትያናዊ ሃይማኖታት ኣይኖት ጽሑፋት ኣብ ብሉይ ኪዳን ክጽምበራ ከም ዘለወን ወይ ቀንዲ ቅዱሳት ጽሑፋት ዝቑጸራ ክርክር ኣሎ። ወንገላውያን ነቲ ናይ እብራይስጢ መጽሓፍ ቅዱስ ጥራይ ከም ቀንዲ ([http://en.wikipedia.org/wiki/Biblical_canon canonical]) ይቕበልዎ፡ ሮማዊት ካቶሊኽን ምብራቓዊ ኦርቶዶክስን ከኣ ካልኦት መጽሓፍትን ([http://en.wikipedia.org/wiki/Deuterocanonical_books deuterocanonical books]) እኩባት ናይ ኣይሁድ መጽሓፍት ከም ቀንዲ (canonical) ይቕበልወን። ንሓድሽ ኪዳን ዘቑማ መጽሓፍቲ እዘን ዝስዕባ እየን፤ ወንጌላት፡ [[ግብሪ ሃዋርያት]]፡ መልእኽትታትን [[ትንቢት የውሃንስ|ትንቢት የውሃንስ]]ን።
