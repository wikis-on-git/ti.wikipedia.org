{{Infobox disease
| Name           = ብጫ ረስኒ
| image          = YellowFeverVirus.jpg
| Caption        = A [[Transmission electron microscope|TEM]] [[micrograph]] of the yellow fever virus (234,000X magnification)
| ICD10          = {{ICD10|A|95||a|90}}
| ICD9           = {{ICD9|060}}
| ICDO           =
| OMIM           =
| DiseasesDB     = 14203
| MedlinePlus    = 001365
| eMedicineSubj  = med
| eMedicineTopic = 2432
| eMedicine_mult = {{eMedicine2|emerg|645}}
| MeshID = D015004
}}

'''ብጫ ረስኒ (Yellow fever)'''፡ ኣቐዲሙ ብ'''ብጫ ኣድጊ (yellow jack)''' ወይ '''ብጫ ፌራ (yellow plague)''' ተባሂሉ ዝፍለጥ ሕማም ኮይኑ፡<ref name=Old2009/> ብርቱዕ ተመሓላላፊ ሕማም እዩ።<ref name=WHO2013/> እቲ ሕማም ኣብ ዝለኽፎም መብዛሕቶም ሕሙማት፡ ከም ረስኒ፡ ቊሪቊሪ ምባል፡ ምጥፋእ ሸውሃት፡ ዕግርግር ምባል፡ ብፍላይ ኣብ ሕቖ ዘጋጥም ቃንዛ ጭዋዳታትን ሕማም ርእስን ዝኣመሰለ ምልክታት ይህልዎም።<ref name=WHO2013/> እቲ ምልክታት ድማ ከም ልሙድ ኣብ ውሽጢ ሓሙሽተ መዓልታት ከምዚመሓየሽ ይኸውን።<ref name=WHO2013/> ኣብ ገለ ሰባት ግን ኣብ ውሽጢ ሓደ መዓልቲ እናኸፍኤ ይኸይድ፥ ረስኒ ይምለስ፣ ቃንዛ ከብዲ ይመጽእን [[ጃንዳይዝ|ብጫ ቆርበት]]ዘስዕብ መጉዳእቲ ጸላም ከብዲ ይጅምር። <ref name=WHO2013/> እዚ ምስዘጋጥም፡ ሓደጋ ምድማይ ይህሉን [http://rental4u.kr/ ጸገማት ኲሊት]ናይ ምህላው ተኽእሎ ድማ ይዓብን።<ref name=WHO2013/>

<!-- Cause  and diagnosis-->
እዚ ሕማም፡ ብቫይረስ ብጫ ረስኒ ዚስዕብ ኮይኑ፡ ብመንከስቲ ኣንስታይ [[ጣንጡ]]ድማ ይመሓላለፍ።<ref name=WHO2013/> ንሰባት፡ ካልኦት [[ምዕቡላት መጥበውቲ]]ከምኡውን ሓያሎ ዓሌታት ጣንጡ ጥራይ ድማ የጥቅዕ።<ref name=WHO2013/> ኣብ ከተማታት፡ ብ''[[አይደስ ኢጂብቲ (Aedes aegypti)]]'' ዝፍለጣ ዓሌታት ጣንጡ ብቐንዱ ይመሓላለፍ።<ref name=WHO2013/> እዚ ቫይረስ፡ ኣብ ዘርኢ ''[[ፍላቪቫይረስ (Flavivirus)]]'' ዚምደብ[[ቫይረስ ኣርኤንኤ (RNA)]] እዩ።<ref name="lindenbach2007"/> እዚ ሕማም፡ ብፍላይ ኣብ ፈለማ እዋን ካብ ካልኦት ሕማማት ንኽትፈልዮ ኣጸጋሚ ኪኸውን ይኽእል እዩ።<ref name=WHO2013/> እቲ እተጠርጠረ ሕማም ብጫ ረስኒ ምዃኑ ንምርግጋጽ ድማ [[መልሰ-ተግባር ሰንሰለት ፖሊመራስ (polymerase chain reaction)]] ብምጥቃም መርመራ ቅምሶ ደም ኺካየደሉ የድሊ።<ref name=Toll2009>{{cite journal | author = Tolle MA | title = Mosquito-borne diseases | journal = Curr Probl Pediatr Adolesc Health Care | volume = 39 | issue = 4 | pages = 97–140 | date = April 2009 | pmid = 19327647 | doi = 10.1016/j.cppeds.2009.01.001 }}</ref>

<!-- Prevention and Treatment and Prognosis -->
ኣንጻር ብጫ ረስኒ ዚውሃብ ውሑስን ውጽኢታውን [[ክታበት]] ኣሎ፣ ገለ ሃገራት ድማ ናብአን ዝመጹ ገያሾ ክታበት ክወስዱ የገድዳ እየን። <ref name=WHO2013/> ረኽሲ ንምውጋድ ዚካየድ ካልእ ጻዕርታት፡ ንብዝሒ’ተን ህማም ዘመሓላልፋ ጣንጡ ከምዚጐድል ምግባር ዜጠቓልል እዩ።<ref name=WHO2013/> ብጫ ረስኒ ግኑን ኣብ ዝኾነሉ፡ እሞ ኸኣ ክታበታት ልሙድ ኣብ ዘይኮነሉ ቦታታት፡ ኣቐዲምካ ነቲ ሕማም ምንጻርን ንሰፊሕ ክፍሊ ሕብረተሰብ ክታበታት ምሃብን፡ ምልባዕ’ቲ ሕማም ንኸተወግድ ኣገዳሲ ይገብሮ።<ref name=WHO2013/> እቲ መልከፍቲ ሓንሳእ ምስኣጋጠመ፡ ኣንጻር’ቲ ቫይረስ ዚውሰድ ውጽኢታዊ ዝኾነ ፍሉይ ስጉምታት የለን፣ እቲ ኪግበር ዘለዎ ቀንዲ ነገር ድማ ነቲ ሕማም ምቁጽጻር እዩ።<ref name=WHO2013/> ከቢድ ሕማም ኣብ ዘጋጠመሉ እዋን፡ ሕክምና ምስዘይረኽቡ ንኸባቢ ፍርቂ’ቶም እተለኽፉ ሰባት ሞት የጋጥሞም።<ref name=WHO2013/>

<!-- Epidemiology and history -->
ብጫ ረስኒ፡ ኣብ ነፍስወከፍ ዓመት፡ ን200,000 ሰባት ይለክፍ፣ ኣብ 30,000 ሰባት ድማ ሞት የስዕብ፣<ref name=WHO2013>{{cite web|title=Yellow fever  Fact sheet N°100|url=http://www.who.int/mediacentre/factsheets/fs100/en/|work=World Health Organization|accessdate=23 February 2014|date=May 2013}}</ref> ከባቢ 90% እቲ ሕማም ኣብ ኣፍሪቃ የጋጥም።<ref name=Toll2009/> እቲ ሕማም ግኑን ኣብ ዝኾነሉ ክፍሊ ዓለም፡ ከባቢ ቢልዮን ሰባት ይቕመጡ።<ref name=WHO2013/> ኣብ [[ትሮፒክስ|ትሮፒካዊ]] ቦታታት [[ደቡብ ኣሜሪካ]] ከምኡውን [[ኣፍሪቓ]]ግኑን ኮይኑ፡ ኣብ [[እስያ]]ግን ብፍጹም የለን።<ref name=CDC2011>{{cite web|url=http://www.cdc.gov/yellowfever/|title=CDC Yellow Fever||accessdate=2012-12-12}}</ref><ref name=WHO2013/> ካብ 1980ታት ጀሚሩ፡ ብዝሒ’ቶም ብጫ ረስኒ ዘጋጥሞም ሰባት እናወሰኸ ይመጽእ ኣሎ።<ref name=Barr2007>{{cite journal | author = Barrett AD, Higgs S | title = Yellow fever: a disease that has yet to be conquered | journal = Annu. Rev. Entomol. | volume = 52 | pages = 209–29 | year = 2007 | pmid = 16913829 | doi = 10.1146/annurev.ento.52.110405.091454 }}</ref><ref name=WHO2013/> እዚ ድማ ነዚ ሕማም ዚከላኸሉ ውሑዳት ሰባት ስለዘለዉ፣ ኣብ ከተማታት ድማ ብዙሓት ሰባት እናተቐመጡ ይመጹ ስለዘለዉ፣ ሰባት ብቐጻሊ ይጉዓዙ ስለዝኾኑ፡ ከምኡውን [[ለውጢ ክሊማ|ምልዋጥ ክሊማ]] ከምዝኾነ ይእመን።<ref name=WHO2013/> መበቆል’ዚ ሕማም ኣብ ኣፍሪቓ ኮይኑ፡ ኣብ መበል 17 ክፍለ-ዘመን ድማ ብመገዲ [[ንግዲ ገላዩ]] ኣቢሉ ናብ ደቡብ ኣሜሪካ ከምዚመሓላለፍ ኮይኑ።<ref name=Old2009>{{cite book|last=Oldstone|first=Michael|title=Viruses, Plagues, and History: Past, Present and Future|date=2009|publisher=Oxford University Press|isbn=9780199758494|pages=102–4|url=http://books.google.com/books?id=2XbHXUVY65gC&pg=PA103}}</ref> ካብ መበል 17 ክፍለ-ዘመን ጀሚሩ፡ ሓያለ ቀንዲ [[ዝርዝር ለበዳታት|ምልባዕ]]’ዚ ሕማም’ዚ፡ ኣብ ኣሜሪካ፡ ኣፍሪቃን ኤውሮጳን የጋጥም ኣሎ።<ref name=Old2009/> ኣብ መበል 18ን መበል 19ን ክፍላ-ዘመናት፡ ብጫ ረስኒ፡ ሓደ ካብቶም ኣዝዮም ሓደገኛታት [[ተመሓላለፍቲ ሕማማት]]ይርኤ ነይሩ።<ref name=Old2009/> እዚ ቫይረስ ብጫ ረስኒ፡ እቲ ፈለማ እተረኽበ ቫይረስ ደቂ-ሰብ እዩ።<ref name="lindenbach2007">{{cite book | title=Fields Virology|edition=5th |publisher=Lippincott Williams & Wilkins | author=Lindenbach, B. D., et al. |editor=Knipe, D. M. and P. M. Howley. (eds.) | year=2007 | location=Philadelphia, PA |page=1101 | isbn=0-7817606-0-7 |chapter=Flaviviridae: The Viruses and Their Replication}}</ref>

==References==
<references />

[[Category:ሕክምና]]
